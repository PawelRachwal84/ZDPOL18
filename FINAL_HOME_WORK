PYTANIE 1
Które z poniższych zadań jest podstawowym działaniem wykonywanym na etapie analizy
testów zgodnie z procesem testowym?
a) Zidentyfikowanie wszelkich niezbędnych narzędzi i elementów infrastruktury.
b) Utworzenie zestawów testów z procedur testowych.
c) Przeanalizowanie zdobytych doświadczeń w celu udoskonalenia procesu.
d) Dokonanie oceny podstawy testów pod kątem testowalności.

PYTANIE 2
Testujesz nową wersję oprogramowania do ekspresu do kawy. Urządzenie może parzyć
różne rodzaje kawy w oparciu o cztery różne parametry: wielkość napoju, ilość cukru,
dodatek mleka i rodzaj syropu. Kryteria są następujące:
• Wielkość kawy (mała, średnia, duża).
• Ilość cukru (brak, 1 jednostka, 2 jednostki, 3 jednostki, 4 jednostki).
• Mleko (tak lub nie).
• Syrop smakowy (brak, karmel, orzech laskowy, wanilia).
Sporządzasz raport o defekcie zawierający następujące informacje:

Tytuł: Niska temperatura kawy.
Krótkie podsumowanie: Po wybraniu kawy z mlekiem czas przyrządzania napoju jest
zbyt długi, a temperatura jest zbyt niska (poniżej 40 °C).
Oczekiwany rezultat: Kawa powinna mieć standardową temperaturę (około 75°C).
Poziom ryzyka: Średnie.
Priorytet: Normalny.

Jaką cenną informację pominięto w powyższym zgłoszeniu defektu?
a) Rzeczywisty rezultat testu.
b) Dane identyfikujące testowany ekspres.
c) Status defektu.
d) Pomysły dotyczące usprawnienia przypadku testowego.

PYTANIE 3
Która z poniższych korzyści może NAJPRAWDOPODOBNIEJ wynikać z automatyzacji
testowania?
a) Łatwość tworzenia testów regresji.
b) Łatwość zapewnienia kontroli wersji w odniesieniu do zasobów testowych.
c) Łatwość projektowania testów na potrzeby testowania zabezpieczeń.
d) Łatwość wykonywania testów regresji. 


PYTANIE 4
Które narzędzie testowe charakteryzuje się poniższymi cechami?
1. Wspomaganie zarządzania testami i procesem testowania.
2. Wspomaganie testowania statycznego.
3. Wspomaganie wykonywania i rejestrowania testów.
4. Wspomaganie pomiaru wydajności i analizy dynamicznej.

A. Narzędzia mierzące pokrycie.
B. Narzędzia do zarządzania konfiguracją.
C. Narzędzia wspomagające przegląd.
D. Narzędzia do testowania przeciążającego.

a) 1A, 2B, 3D, 4C
b) 1B, 2C, 3D, 4A
c) 1A, 2C, 3D, 4B
d) 1B, 2C, 3A, 4D 


PYTANIE 5
Która z poniższych odpowiedzi zawiera NAJBARDZIEJ PRAWDOPODOBNE uzasadnienie
przeprowadzenia projektu pilotażowego w związku z wdrożeniem w organizacji nowego
narzędzia?
a) Konieczność ustalenia, na ile dane narzędzie jest dopasowane do istniejących
procesów i praktyk, oraz wskazania niezbędnych zmian.
b) Konieczność dokonania oceny umiejętności w zakresie automatyzacji testowania oraz
potrzeb w zakresie szkoleń, mentoringu i coachingu testerów, którzy będą używać
tego narzędzia.
c) Potrzeba ustalenia, czy narzędzie zapewnia wymaganą funkcjonalność i nie powiela
funkcjonalności dotychczasowych narzędzi testowych.
d) Konieczność dokonania oceny dostawcy narzędzia pod względem oferowanych
szkoleń i pomocy technicznej. 
